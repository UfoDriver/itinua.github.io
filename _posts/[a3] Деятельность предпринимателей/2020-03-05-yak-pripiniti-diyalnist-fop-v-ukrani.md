---
layout: article
categories: [a3]
title: Як припинити діяльність ФОП в Україні
img: buhgalter-24(23).jpg
author: katerina-britskaya
---

Якщо ви фізична особа-підприємець і вирішили припинити свою підприємницьку діяльність, але не знаєте з чого почати - наша стаття саме для вас. 

**Заява на припинення державному реєстратору або нотаріусу**

Процес закриття ФОП розпочинається із подачі заяви про припинення підприємницької діяльності будь-якому державному реєстратору або
адміністратору центру надання адміністративних послуг в будь-якій точці України. 
Заяву можна подавати особисто або через представника. Якщо заява подається особисто підприємцем, то держреєстратору додатково
пред'являється паспорт. Представнику ж доведеться подавати нотаріально засвідчену копію довіреності від підприємця, а також пред'явити
оригінал довіреності та свій паспорт.  

Наприклад, ваше місце проживання зареєстроване у м. Одеса, хоча фактично ви проживаєте в м. Києві. Для припинення підприємницької
діяльності вам потрібно буде звернутись до будь-якого державного реєстратора або адмінстратору ЦНАПу будь-де на території України (можна відправити документи поштою, для
цього ваш підпис на заяві потрібно засвідчити нотаріально) чи виконати ці дії через представника, видавши на нього довіреність. 

Після виконання цієї дії реєстратор видає Опис документів, в якому зазначається код, за яким можна перевірити результат надання адміністративної послуги на сайті Єдиного державного реєстру юридичних осіб, фізичних осіб-підприємців та громадських формувань.
Інформація про те, що підприємницьку діяльність “Припинено” в самому реєстрі має з'явитись протягом 24 годин. При цьому дані про припинення автоматично надсилаються державним реєстратором у податкову.

Оскільки  нотаріуси зараз виконують функції державних реєстраторів, таку заяву ви можете також подати нотаріусу.

Зокрема, існує можливість подачі заяви на припинення ФОП онлайн за допомогою кваліфікованого електронного підпису ФОП. Для цього потрібно зареєструватись та авторизуватись у ["Кабінеті громадянина"](https://diia.gov.ua/) а допомогою електронного підпису, перейти в розділ “Послуги” - “Підприємництво” - “Закриття ФОП”. Далі заповнюєте онлайн-форму на отримання послуги (вся важлива інформація вже зберігається в системі, тому ви маєте лише перевірити, чи вона вірна) та підписуєте її електронним ключем ФОП. Підписану заяву буде автоматично надіслано до реєстратора та до податкової служби. Також є можливість перевірки статусу заяви у кабінеті громадянина. Коли процедуру закриття ФОП буде завершено, ви отримаєте повідомлення у особистому кабінеті та на електронній пошті.

**Зняття з обліку в податковій**

Не залежно від того, що де-юре ваша діяльність припинена, за останній звітний період прийдеться подати звіти в податкову, де ви
перебували на обліку, а також  забезпечити остаточні розрахунки з податків від провадження підприємницької діяльності.
Потрібно пам’ятати, що закриття ФОП не припиняє ваших зобов'язань, що виникли під час провадження такої діяльності, та не змінює строків
та порядку їх виконання, а також  застосування санкцій за їх невиконання.
Більше ніяких дій від вас закон не вимагає. Хоча теоретично податкова може запросити у вас документи для перевірки.

**Закриття банківського рахунку**

Останній крок це вирішення питань з рахунком у банку. Законом не передбачене обов'язкове закриття рахунку, але ви зобов'язані
повідомляти банк про внесення змін до відомостей про вас як про ФОП. І в банку, можливо, вам запропонують закрити рахунок шляхом
написання відповідної заяви складеної в довільній формі із зазначенням таких обов'язкових реквізитів:

•	найменування банку;

•	прізвища, ім'я, по батькові,

•	реєстраційного номера облікової картки;

•	номера рахунку, який закривається;

•	дати складання заяви.

Перш ніж закривати рахунок, замовте виписку про рух коштів по всіх рахунках (у всіх валютах, в яких були відкриті рахунку) за останні
три роки з печаткою банку.Така виписка може знадобитись при перевірці податковою вашої діяльності ФОП. 



